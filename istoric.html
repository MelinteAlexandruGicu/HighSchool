<html>
<head>
  <title>ISTORIC</title>
  <meta charset="utf-8">
  <meta http-equiv=”Content-type” content=”text/html;charset=UTF-8″ />
  <meta name="viewport" content="width=device-width, initial-scale=1">
  <link rel="stylesheet" href="style.css">
</head>
<p align="center" class="istoric">ISTORIC</p>
<body background="https://i0.wp.com/www.tabeer.pk/wallpaper/wp-content/uploads/2018/01/Liverpool-FC-Wallpapers-46.jpg">
<p class="ex2">Liverpool FC
  <p class="ex1">Liverpool Football Club, pe scurt Liverpool FC, este un club de fotbal din Liverpool, Anglia, care evoluează în Premier League. De la fondarea sa în 1892, Liverpool a câștigat cel mai mare număr de Cupe UEFA, Supercupe ale Europei și Cupe ale Ligii. Terenul propriu al clubului este stadionul Anfield, cu o capacitate de 54.074 de locuri, aflat la aproape trei mile de centrul orașului Liverpool. Clubul a fost fondat la 15 martie 1892 de către John Houlding, proprietarul lui Anfield. Houlding a decis formarea propriei echipe după ce Everton părăsise Anfield în urma unei dispute asupra închirierii. Numele original avea să fie Everton F.C., dar a fost schimbat în Liverpool F.C. (după ce F.A. a refuzat recunoașterea echipei sub numele precizat inițial). Clubul a fost implicat în două dintre cele mai mari tragedii din fotbalul european — la Heysel în 1985 și Hillsborough în 1989. După Heysel, cluburilor engleze le-a fost interzisă participarea în competițiile europene pentru o perioadă de cinci ani, șase în cazul lui Liverpool.
  </p>
</p>
<p class="ex2">Nașterea lui Liverpool F.C.
  <p class="ex1">Liverpool F.C. a fost fondat de către John Houlding în 1892, fiind ales la Liga de Fotbal, alături de Woolwich Arsenal doi ani mai târziu. Clubul a fost fondat după ce Everton F.C. a părăsit Stadionul Anfield în urma unei dispute cu proprietarul terenului, mutându-se în Goodison Park, nu departe de fosta locație. Liverpool rămâne la Anfield până în prezent, devenind o forță în topul echipelor engleze.</p>
</p>
<p class="ex2">Primele succese
  <p class="ex1">În 1901, internaționalul scoțian Alex Raisbeck devine primul căpitan al lui Liverpool care câștigă Football League Championship, iar Liverpool reușește această performanță încă o dată în 1906. În 1914, Liverpool își face pentru prima oară apariția în finala FA Cup, însă pierde în fața lui Burnley. În 1922, și încă o dată în 1923, condusă de fundașul englez Ephraim Longworth, Liverpool câștigă liga. În sezonul 1946-1947, primul după Al Doilea Război Mondial, Liverpool surprinde înregistrând un nou succes. Avea să urmeze peste un deceniu de mediocritate.</p>
</p>
<p class="ex2">Revoluția lui Bill Shankly
  <p class="ex1">Bill Shankly devine managerul lui Liverpool în 1959, iar în următorii cincisprezece ani avea să transforme echipa într-una dintre cele mai puternice din Europa. În al treilea sezon ca manager, câștigă campionatul Diviziei Secunde și promovează în elita engleză, unde activează din acel an. În 1964, Liverpool câștigă liga engleză. Nu reușește să apere acest trofeu sezonul următor, însă compensația provine din primul succes înregistrat vreodată în Cupa FA. Un an mai târziu, Liverpool recâștigă campionatul. În acel moment, Shankly era privit drept unul dintre cei mai buni manageri din lume, iar echipa sa deținea unii dintre cei mai mari jucători din Anglia - Roger Hunt, Ian St John și Ron Yeats sunt doar unii dintre aceștia. Liverpool face primul mare impact în mediul european în 1973, printr-un triumf în Cupa UEFA, fără a ignora competiția internă. Câștigă din nou Cupa FA un an mai târziu, însă Shankly uimește lumea fotbalistică la puțin timp după aceasta anunțându-și retragerea. Jucătorii și fanii clubului au încercat să-l convingă să continue, iar muncitorii unei fabrici chiar au amenințat că vor intra în grevă. Shankly a ignorat aceste doleanțe și se alătură fanilor ca spectator, predând sarcinile manageriale lui Bob Paisley.</p>
</p>
<p class="ex2">Bob Paisley: Cea mai glorioasă perioadă
  <p class="ex1">Bob Paisley a fost managerul lui Liverpool F.C din 1974 până în 1983, iar în cursul acestor nouă ani a devenit unul dintre cei mai mari manageri care au activat vreodată la un club englez. A câștigat un total de 21 trofee, inclusiv trei cupe europene și trei titluri de campioană consecutive, sfârșindu-și cariera cu o dublă: campionatul și Cupa Ligii. Sub conducerea lui Paisley, o nouă eră a vedetelor a început. Dintre acestea îi amintim pe Graeme Souness, Ian Rush și Alan Hansen. În acea perioadă, Liverpool devenise clubul englez cel mai în vogă.</p>
</p>
<p class="ex2">Joe Fagan: Concis, dar glorios
  <p class="ex1">Antrenorul veteran Joe Fagan ajunge în poziția de manager după retragerea lui Paisley, iar în primul său sezon la cârmă face din Liverpool primul club englez care câștigă trei trofee importante în același an - titlul ligii, Cupa Ligii și Cupa Campionilor Europeni.Al doilea sezon ca manager avea să fie ultimul pentru Fagan, având un final traumatic. Pierzând în fața rivalilor de la Everton FC în cursa pentru titlul ligii, Fagan decide să se retragă în glorie, cu o victorie în Cupa Campionilor Europeni. The Reds înregistrează un sezon fără trofee, cum rareori se mai întâmplase, pierzând în finala Cupei Campionilor cu scorul de 1-0 în fața lui Juventus la stadionul Heysel din Bruxelles. Însă dezamăgirea înfrângerii a fost irelevantă, pentru că 39 de spectatori, dintre care aproape toți fani ai lui Juventus, sunt striviți în timpul unor altercații în tribune înainte de începerea partidei. Mai târziu, unii fani ai lui Liverpool sunt condamnați pentru acuzații de omucidere legate de această tragedie. Consecința a fost o eliminare timp de cinci ani a tuturor cluburilor englezești din fotbalul european, iar Liverpool cu un an mai mult decât toate celelalte.
  </p>
</p>
<p class="ex2">Kenny Dalglish: Mai multă glorie
  <p class="ex1">Fagan predă frâul atacantului Kenny Dalglish, care se afirmase drept un jucător de talie mondială, vrând acum să se afirme și în postura de manager. Primul sezon la conducere nu ar fi putut fi unul mai bun decât atât, The Reds învingând competitorii Everton, West Ham United și Manchester United în câștigarea ligii. Îi învinge pe vecinii de la Everton cu scorul de 3-1 în finala F.A Cup și devine a treia echipă din secolul XX care realizează dubla: liga și cupa engleză.Sezonul 1986-1987 a fost unul fără trofee, cum echipa condusă de Dalglish a terminat pe poziția a doua, în spatele lui Everton, și a pierdut finala Cupei Ligii în fața lui Arsenal. Existau temeri că zilele de glorie ale lui Liverpool sunt pe sfârșite, când atacantul Ian Rush a fost vândut lui Juventus pentru £3.2 milioane, însă succesorul său, John Aldridge, în valoare de £750,000 a închis gura criticilor clasându-se pe primul loc în topul golgheterilor în sezonul 1987-1988, ajutându-i pe the Reds la un nou succes în campionat - de această dată obținut cu doar 2 înfrângeri în întreg sezonul. Noua extremă John Barnes a primit distincția de Jucătorul Anului. Partea negativă a acestui sezon a fost o înfrângere șoc cu scorul de 1-0 în fața lui Wimbledon în finala Cupei FA. Până în acel moment, Liverpool era una dintre cele mai puternice echipe din Anglia de peste 20 de ani. Wimbledon, însă, promovase în Prima Divizie de doar două sezoane.
  </p>
</p>
 </body>
</html>
